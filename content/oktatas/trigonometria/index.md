---
title: "Trigonometria"
summary: "A szögfüggvények, és így a trigonometria jelentőségét nehéz lenne túlbecsülni -- gyakorlatilag minden matematikát alkalmazó területen megjelennek."
tags:
  - Matematika
  - Trigonometria

date: '2016-04-27T00:00:00Z'

# Optional external URL for project (replaces project detail page).
external_link: ''

url_code: ''
url_pdf: ''
url_slides: ''
url_video: 'https://www.youtube.com/playlist?list=PLqdN24UCw5hlD2mgmMAkZMHCR2UkixsQL'

# Slides (optional).
#   Associate this project with Markdown slides.
#   Simply enter your slide deck's filename without extension.
#   E.g. `slides = "example-slides"` references `content/slides/example-slides.md`.
#   Otherwise, set `slides = ""`.
slides: ""
weight: -40
---

A szögfüggvényeket (és egyáltalán, a trigonometriát) úgy szokás bevezetni, mint a háromszög különböző oldalaival és szögeivel kapcsolatos összefüggéseket. Most nekünk célszerűbb lesz egy másik - ezzel természetesen teljesen egyenértékű - megközelítés, melyben a szögfüggvényeket úgy értelmezzük, mint egy derékszögű koordináta-rendszerben a vízszintes tengellyel adott szöget bezáró, egységnyi hosszú szakasz vízszintes és függőleges vetületeit (amik természetszerűleg a bezárt szög függvényei). Ehhez elsőként azt kell definiálni, hogy egyáltalán mit értünk szög alatt; utána röviden beszélünk a szögek méréséről is. Ez alapján már megadhatjuk a szögfüggvények pontos definícióját. Ezen függvények jelentőségét nehéz lenne túlbecsülni: gyakorlatilag minden matematikát alkalmazó területen megjelennek. Ennek megfelelően részletesebben beszélünk a legfontosabb tulajdonságaikról, külön kitérve a nevezetes azonosságokon túl a szögfüggvények súlyozott összegére, melyek jelentősége különösen nagy egy sor alkalmazásban. Beszélünk a szögfüggvények deriválásáról és sorfejtéséről; ezen ismeretek lehetővé teszik egy nevezetes, gyakran használt közelítés bevezetését, mely kis szögekre működik jól. Végül, bár technikai kérdésnek tűnhet, beszélünk arról is, hogy a gyakorlatban hogyan lehet, illetve hogyan célszerű a szögfüggvények kiszámítása bizonyos konkrét értékre vagy értékekre.