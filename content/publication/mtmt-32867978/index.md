---
title: A thrombocytaaggregáció-gátló kezelés gyakorlata heveny szívinfarktusban [Practice
  of antiplatelet therapy in acute myocardial infarction]
authors:
- András Jánosi
- Tamás Ferenci
- Gábor Bársony
- Anikó Szabóné Póth
- Péter Vajer
- Péter Andréka
date: '2022-01-01'
publishDate: '2024-01-29T15:58:19.841555Z'
publication_types:
- article-journal
publication: '*ORVOSI HETILAP*'
doi: 10.1556/650.2022.32453
abstract: 'Összefoglaló. Bevezetés: Szívinfarktust túlélt betegeknél a thrombocytaaggregáció-gátló
  (TAG-) kezelésnek fontos szerepe van az újabb ischaemiás események megelőzése szempontjából.
  Célkitűzés: Annak vizsgálata, hogy a kórházi távozás idején a betegek milyen arányban
  részesültek clopidogrel-, prasugrel- és ticagrelorkezelésben, és az utánkövetés
  ideje alatt milyen arányban folytatták a javasolt terápiát. Módszer: A Nemzeti Szívinfarktus
  Regiszter adatbázisában 2018. 01. 01. és 2020. 12. 31. között 39 308 olyan, infarktus
  miatt kezelt beteget tartottunk nyilván, aki egészségügyi azonosító számmal rendelkezett,
  és szívkatéteres centrumban kapott ellátást. Eredmények: 16 273 betegnél ST-elevációval
  (STEMI), 20 305 betegnél ST-elevációval nem járó (NSTEMI) infarktus volt. A betegek
  80%-a hypertoniás volt, minden harmadik betegnél diabetes mellitus (35%), illetve
  csökkent vesefunkció (30%) igazolódott. A kórházból távozó betegek 36 578 infarktusos
  eseményénél elemeztük a távozáskor adott TAG-kezelési javaslatot. A STEMI-betegek
  96,2%-a aszpirin-, 78,3%-a clopidogrel-, 12,7%-a prasugrel- és 4,3%-a ticagrelorkezelési
  javaslatot kapott. Az NSTEMI-betegcsoportban 93,9%, 77,7%, 8,3%, 3,2% értékeket
  találtuk. A speciális feltételek esetén rendelhető gyógyszerek (prasugrel, ticagrelor)
  esetén az egyes centrumok között jelentős különbségek voltak: a javaslat a prasugrel
  esetén 1,2-24,3%, a ticagrelor esetén 0,3-10,8% között változott. A Nemzeti Egészségbiztosítási
  Alapkezelő (NEAK) adatbázisának felhasználásával követtük a gyógyszerkiváltási eseményeket.
  A gyógyszertámogatási adatok 29 405 betegnél álltak rendelkezésre. Az adherencia
  vizsgálatakor a leghosszabb időszakot vettük figyelembe, és a türelmi idő 2 hónap
  volt. Az adherencia-időtartamokat standard túléléselemzési eszköztárral (Kaplan-Meier-féle
  eljárás) dolgoztuk fel. Az első gyógyszerkiváltást követő 1 évnél a clopidogrel,
  a prasugrel és a ticagrelor esetében a betegek 76,1%-a, 78,3%-a és 80,9%-a adherens
  volt a javasolt kezeléshez. Következtetés: Bizonyos TAG-gyógyszerek alkalmazásának
  gyakorisága jelentősen eltér a különböző intervenciós centrumokban. 1 évvel a kezelés
  megkezdése után a betegek több mint háromnegyede adherens a kezeléshez. Orv Hetil.
  2022; 163(19): 743-749.In patients who have survived myocardial infarction, platelet
  aggregation inhibitor (TAG) treatment plays an important role in preventing recurrent
  ischemic events.to investigate the proportion of patients who received aspirin,
  clopidogrel, prasugrel and ticagrelor during the hospitalization and the proportion
  of patients who continued taking the recommended therapy during follow-up. All patients
  treated for myocardial infarction who had a medical ID number were included in the
  study.16 273 patients had ST-elevation (STEMI) and 20 305 patients had non-ST-elevation
  (NSTEMI) infarction. 80% of patients were hypertensive. Diabetes mellitus (35%)
  and impaired renal function (30%) were demonstrated in one in three patients. The
  TAG treatment recommendation was analysed in 36 578 patients who left the hospital.
  Clopidogrel 12.7%, prasugrel 4.3%, ticagrelor, 93.9%, 77.7%, 8.3% and 3.2% were
  found in the NSTEMI group. For medicines available under special conditions (prasugrel,
  ticagrelor), there were significant differences between centres: the proposal varied
  between 1.2-4.3% for prasugrel and 0.3-10.8% for ticagrelor. Drug switching events
  were monitored using the National Institute of Health Insurance Fund database. Pharmacovigilance
  data were available for 29 405 patients. We considered the longest period in the
  adherence study, and the grace period was 2 months. Adherence durations were processed
  using a standard survival analysis toolkit (Kaplan-Meier method). At 1 year after
  the first switch, 76.1%, 78.3%, and 80.9% of the patients in clopidogrel, prasugrel
  and ticagrelor were adherents to the recommended treatment.The frequency of use
  of certain antiplatelet drugs varies significantly across different intervention
  centres. More than three-quarters of the patients are adherent to treatment 1 year
  after starting treatment. Orv Hetil. 2022; 163(19): 743-749.'
tags:
- ASPIRIN; treatment; Clopidogrel; acute coronary syndrome; kezelés; ticagrelor; prasugrel;
  adherencia; adherence to medication; acut coronaria szindróma
links:
- name: URL
  url: https://m2.mtmt.hu/api/publication/32867978
---
