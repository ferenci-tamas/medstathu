---
title: Prediabeteses állapot megelőzésére szolgáló módszer kidolgozása
authors:
- Zsuzsanna Almássy
- Levente Kovács
- Tamás Ferenci
- Antal Czinner
- Zoltán Benyó
date: '2009-01-01'
publishDate: '2024-01-29T15:58:21.716690Z'
publication_types:
- paper-conference
publication: '*A Magyar Gyermekorvosok Társasága és a Magyar Diabétesz Társaság XXVI.
  Gyermekdiabétesz tudományos ülése*'
abstract: A BME IIT Orvosinformatikai Laboratóriuma a Heim Pál Gyermekkórházzal együttműködve
  2007 közepén kutatási projektet indított egészséges és túlsúlyos kiskorú populáció
  paramétereinek biostatisztikai vizsgálatára, különös tekintettel az elhízás jelentette
  kockázat elemzésére. A vizsgált paraméterek antropometriai mutatókból (csípő- derék-
  és karkörfogat ), testösszetételi adatokból (InBody 3.0 multifrekvenciás impedancia-analizátorral
  mérve) és különféle laboreredményekből tevődnek össze. Célunk olyan noninvazív vizsgálati
  rendszer kidolgozása volt, amellyel a populációból megjósolható a veszélyeztetettek
  csoportja.  Az eltelt időben 4 budapesti iskola összesen 114, 12-16 év közötti diákja
  került lemérésre (83 fiú, 31 lány). Fenti adatbázist a Heim Pál Kórház beteganyagából
  vett 81 (44 fiú, 37 lány) elhízás miatt gondozott páciens adataival egészítettük
  ki. A felépített adatbázist biostatisztikai elemzéseknek vetettük alá. Az elvégzett
  vizsgálatok hangsúlyos eleme volt az obes és az egészséges populáció laboreredményei
  közti különbségek szisztematikus, statisztikailag is jól megalapozott és teljesen
  szabatos vizsgálata. Ennek körében egyrészt megmutattuk, hogy a legtöbb laborváltozó
  vagy normális eloszlást követ (legalábbis csoportokon belül), vagy logaritmikus
  transzformációval normalizálható, másrészt igazoltuk a szóráshomogenitás teljesülését.
  Ezek alapján foglalkoztunk a státusz (obes/egészséges) szerinti csoportok közti
  különbségek operacionalizálási lehetőségeivel, és a választott (egyváltozós) értelmezés
  szerinti szignifikáns különbségeket fel is tártuk. A kis mintaszámra tekintettel
  külön is foglalkoztunk a kismintás vizsgálatok során felmerülő módszertani problémákkal
  és azok kezelési lehetőségeivel. Demonstráltuk, hogy a kapott adatbázis nem csak
  klasszikus statisztikai eszközökkel vizsgálható, hanem a gépi tanulás modern eszközei
  is alkalmazhatóak rajta. Példaként a döntési fák alkalmazását mutattuk be, részletesen
  is indokolva e felügyelt tanulóeljárás kiválasztását a feladatra.
links:
- name: URL
  url: https://m2.mtmt.hu/api/publication/2649550
---
