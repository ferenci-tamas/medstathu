---
title: "R Commander magyar fordítás"
summary: "Az R Commander 2.6-2 verziója már tartalmazza a felület magyar nyelvű fordítását, melyet Harnos Andreával (ÁOTE, Biomatematikai és Számítástechnikai Tanszék) együttműködve készítettem el."
authors:
- Ferenci Tamás

publishDate: 2020-01-22T00:00:00
---

Az [R Commander](https://socialsciences.mcmaster.ca/jfox/Misc/Rcmdr/) 2.6-2 verziója már tartalmazza a felület magyar nyelvű fordítását, melyet Harnos Andreával (ÁOTE, Biomatematikai és Számítástechnikai Tanszék) együttműködve készítettem el. Mivel számos statisztikai terminológia esetén merülhetnek fel kérdések a helyes magyar fordítás kapcsán, így itt szeretnék helyet biztosítani az esetleges ezzel kapcsolatos kérdéseknek a magyar nyelvű felhasználók számára.

A fordításhoz a következő irodalmakat vettem figyelembe (alapvetően ebben a precedencia-sorrendben):

- Harnos Andrea: R Commander kézikönyv a "Biostatisztika" tankönyv példáival (elektronikus jegyzet)
- Reiczigel Jenő-Harnos Andrea-Solymosi Norbert: Biostatisztika – nem statisztikusoknak (Pars Kiadó, 2019)
- Hunyadi László-Vita László: Statisztika közgazdászoknak (KSH, 2006)

A fordítással kapcsolatban minden észrevételt, javaslatot, kritikát örömmel veszek!